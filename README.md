### Müziğe Evet, Yağlı Saçlara Hayır
Her şey, yeni bir eve taşınmamla başladı. Önceden iş yerine varmam 5 dakika
sürüyordu. Bu süre, bir anda 45 dakikaya çıkınca aydınlanma yaşadım ve bazı
insanların neden müzik olmadan yapamadığını anladım: bu yol (ve bazen de
hayat), başka türlü çekilecek gibi değildi.

Aydınlanma sürecim, daha önce anlam veremedim bir çok şeyi de anlamamı sağladı.
Örneğin "*yolu bilmek ile yolda gitmek*" aynı şey değildi. Bu koduğumun yolu,
git git bi türlü bitmiyordu ama yolu bilmek için Google Map'e bakmak
yeterliydi. Ayrıca o bilgenin, Ferrari'sini neden sattığını da artık çok iyi
anlamıştım.

[Devamını Oku](/2016/03/muzige-evet-yagli-saclara-hayir.md)

---

### Gerçek zamanlı bir Linux masalı
Bir gün [Linus](https://en.wikipedia.org/wiki/Linus_Torvalds) adında bir genç,
yaşına başına bakmadan bir işletim sistemi çekirdeği (kernel) yazmaya başlamış.
Cahil cesareti diye buna deniyor herhalde. Başlamış kodlamaya... Yazdıkça
yazmış, yazdıkça yazmış. O sırada bir kahkaha sesi duyulmuş. Linus umursamamış,
yazmaya devam etmiş. Üç bin, beş bin satır derken kodlar çoğalmaya, çalışan bir
şeyler ortaya çıkmaya başlamış. Bu sefer '*mikro kodla*' diye bir ses duyulmuş.

[Devamını Oku](/2009/04/gercek-zamanli-bir-linux-masali.md)

---

### Gerçek zamanlı (real-time) sistem nedir?
İşlerini, tam zamanında yapan sisteme, gerçek zamanlı sistem denir. Dolayısı
ile tam zamanında yapılması gereken işlerimiz yoksa, gerçek zamanlı bir sisteme
de ihtiyacımız yok demektir.

Bir işin, tam zamanında yapılması gerekiyorsa bu iş, zaman açısından kritik bir
iştir. Zaman açısından kritik işler, zamanında yapılamazlarsa başarısızlıkla
sonuçlanmış olurlar.

Örneğin yemek pişirmek, zaman açısından kritik bir iştir. Bir yemek, olması
gerekenden az veya çok pişirilirse, başarısızlıkla sonuçlanmış demektir.
Dolayısı ile iyi aşçılar, gerçek zamanlı çalışan organik sistemlerdir.

[Devamını Oku](/2009/04/gercek-zamanli-sistem-nedir.md)
