Gerçek zamanlı bir Linux masalı
===============================

### Cahil Cesareti
Bir gün [Linus](https://en.wikipedia.org/wiki/Linus_Torvalds) adında bir genç,
yaşına başına bakmadan bir işletim sistemi çekirdeği (kernel) yazmaya başlamış.
Cahil cesareti diye buna deniyor herhalde. Başlamış kodlamaya... Yazdıkça
yazmış, yazdıkça yazmış. O sırada bir kahkaha sesi duyulmuş. Linus umursamamış,
yazmaya devam etmiş. Üç bin, beş bin satır derken kodlar çoğalmaya, çalışan bir
şeyler ortaya çıkmaya başlamış. Bu sefer '*mikro kodla*' diye bir ses duyulmuş.
Sağa sola bakınmış, kimseyi görememiş. Yazmaya devam etmiş. Sonunda çalışan bir
çekirdek çıkmış ortaya. Bunu arkadaşlarına göstermiş, arkadaşları çok beğenmiş.
Hatta bazıları makinesine kurup kullanmaya başlamış. O bilmiş ses bi daha
duyulmuş: '*mikro kodla*'

Linus sağa sola bakınmış kimse yok. Başını kaldırıp kürsüye bakınca orada
oturmakta olan [Tanenbaum
Hoca](https://en.wikipedia.org/wiki/Andrew_S._Tanenbaum)'yı görmüş.

<dl>
    <dt>Tanenbaum_Hoca</dt>
    <dd><em>Evladım, kaç yılındayız biz?</em></dd>
    <dt>Linus</dt>
    <dd><em>1992</em></dd>
    <dt>Tanenbaum Hoca</dt>
    <dd><em>1992 yılında [monolitik
çekirdek](https://en.wikipedia.org/wiki/Monolithic_kernel) yazılır mı? Ne
bulduysan koymuşsun çekirdeğin içine... Kim yapacak bu kodun bakımını? Ya bi
hata yaparsan, bütün sistem çöker valla</em></dd>
    <dt>Linus</dt>
    <dd><em>Hocam iyi ama...</em></dt>
</dl>
